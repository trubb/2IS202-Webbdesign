<!DOCTYPE html>

<html lang="sv">
	<head>
		<title>Gutasagan</title>
		<meta charset = "UTF-8" />
	</head>

	<body>
		<section>
			<!-- Start of content for Gutasagan-->
			<h1>Gutasagan</h1>
			<h2>Tjelvar</h2>
				<p>Tjelvar var den första mannen som upptäckte Gutland. När han gjorde det så var Gutland bundet av mörka makter så att det om dagen sjönk i havet och om natten var uppe. När Tjelvar klev i land bar han med sig eld och Gutland sjönk aldrig igen.</p>
			<h2>Tjelvars son Havde</h2>
				<p>Denne Tjelvar hade en son som hette Havde och Havdes hustru hette Vitastjerna. Dessa två var de första som byggde och bodde på Gutland. Den första natten, då de sov tillsammans, drömde hon en dröm om tre ormar, som var flätade samman i hennes barm. Och det tycktes henne, att de sakta gled ut ur barmen. Denna dröm berättade hon för Havde och han tolkade drömmen så: Allt är bundet i ringar. Ett bebott land skall detta vara och vi ska få tre söner.</p>

			<h3>Havdes söner</h3>
				<p>Havde gav namn åt sina söner innan de var födda. Gute skall äga Gutland, Graiper skall den andra heta och Gunnfjaun den trejde. När sönerna var födda delades Gutland i tre tredingar, så att Graiper den äldste fick norra tredningen, Gute den mellersta och den yngste Gunnfjaun fick den sydligaste tredningen. </p>

			<h2>Utflyttningen från Gutland</h2>
				<p>Sedan förökade sig folket, som härstammade från dessa tre, under en lång följd av år, så mycket att landet ej kunde föda dem alla. Då lottade de bort från landet var tredje man och alla fick rätt att ta med sig allt som de ägde utom sin jord. Sedan ville de ogärna bege sig bort utan for istället till Torsburgen och bosatte sig där. Sedan ville landet ej tillåta detta utan drev dem bort därifrån. Sedan for de till Fårö och slog sig ner där, men där kunde de inte föda sig. De begav sig därför till en ö vid Estland som heter Dagö, och slog sig ned där och byggde en borg som det ännu finns spår av. Men efter en tid förmådde de ej heller uppehålla sig, utan fortsatt längs en flod som heter Düna och for genom Ryssland, så långt bort att de nådde till Grekland.</p>
		</section>
	</body>
</html>